Det var slik Batman endte opp med å se ut, etter at tegneserieskaper Bob Cane viste frem sine første tegninger til sin partner Bill Finger. I den første tegningen Finger fikk se lignet Batman mer på Superman. Han hadde røde tights, høye støvler, var handskeløs og gikk med en liten domino-maske. Den typen øyemaske som man ofte ser på tradisjonelle kostymeball. I tillegg slang han seg i et tau, litt som Tarzan. I tillegg hadde han to stive vinger som stakk ut på hver side, omtrent som flaggermusvinger.

Finger foreslo umiddelbart et par endringer. Batman fikk en munkekappe istedenfor vinger, store mørke handsker og alt det røde ble fjernet. Istedenfor vanlige øyne ga de han en maske og med små hull skåret for øyne. Finger foreslo også navnet Bruce Wayne til Batmans alter ego. Et navn han tok fra Robert Bruce, sjefen for Knights Templar. Forslagene til Finger var inspirert av konsepter fra tegneserien Fantomet av Lee Falk.

I de første årene var Batman en del av tegneseriebladet Detective Comics og Worlds Finest Comics. I denne perioden utviklet kjevepartiet til Batman seg i tillegg til at ørene ble lenger. 



på 40-tallet dukket Batman opp på det store lerret for første gang i såkalte serials. Dette var lengret filmer som ble delt opp i avsnitt og vist før hovedfilmen på kino.
Drakten han bar var et forsøk på å lage en tro kopi av drakten fra tegneseriene. Det var faktisk i den første filmen Batman fra 1943 at Flaggermusgrotten ble introdusert. Butleren til Batman Alfred ble også endret til en tynnere kar med bart, noe som skilte seg fra tegneseriene hvor han var overvektig og uten ansiktshår. Etter disse filmene ble Alfred endret i tegneseriene.

På denne tiden var Batman og Robin hemmelige agenter for staten som skulle ta Japanske sabotører etter Pearl Harbour. Pg.a. datidens filmsensur var det ikke lov med helter som tok loven i egne hender. Den første serien bar preg av å bli produsert på høyden av andre verdenskrig og var svært kritiske til Japanere og Tyskere. Budsjettet var svært lav i disse produksjonene og det ble blant annet ikke produsert noe spesiell Batmanmobil.

Isteden brukte de en sort Cadillac. 

Allerede på denne tiden ble skuespillerne kritisert av pressen for å mangle den grasiøse stilen til deres tegneseriemotparter. Kostymene ble spesielt kritisert for å være altfor posete.




På 60-tallet kom plutselig fargefjernsyn og Batman fikk dermed et lekkert gult belte og en blå-lilla drakt. På ett år i 1966 kom både Batman-tv-serien og filmen basert på den. Begge med Adam West. 
På denne tiden hadde Batman gått fra en tøff helt til å få delvis skyld for ungdomskriminalitet og dermed blitt heftig formildet. Denne versjonen fremstod dermed som en slags parodi på Batman, hvor navn på alle gjenstader i serien startet med "Bat-" og dialogen var komisk med vilje for å gjøre narr av lavproduksjonsfilmene fra 40-tallet.

I serien kaster Batman og Robin seg i brannstasjon-stenger i en hemmelig sjakt bak bokhyllen i Wayne Mansion og kommer ut i andre enden i fullt kostyme. Kappen var vesentlig kortere enn versjonen fra 40-tallet og ørene ble gjort kortere for å kunne filmene close-up-bilder hvor hele masken var med. Kappen skal visstnok ha blitt gjort kortere fordi andre skuespillere konstant tråkket på den under filming.

Lyseblå øyenbryn ble malt på masken sammen med en lys stripe over nesen. Beltet ble utstyrt med tøysegjenstander slik som en termos. I en episode har Bruce Wayne to ampuller i beltet som blir til to batmankostymer i fullstørrelse når de blir plassert i vann.




Tim Burton's Batman fra 1989 var en satsning av et helt annet kaliber enn tidligere forsøk. På rollelisten stod navn som Jack Nicholson, Kim Basinger, Billy Dee Williams og selvsagt Michael Keaton som Batman. Et valg som forøvrig var kontroversielt da Keaton ofte ble typecastet til komedier. Filmen var en fiansiell suksess og dro inn over 400 millioner dollar på kino.

Drakten var den første som ble designet av en annerkjent kostymedesigner (Bob Ringwood) og var den første hvor Batman hadde sort øyensminke under drakten. Materialet på drakten var av skumgummi i motsetning til drakten i lycra fra 60-tallet. Michael Keaton var ikke muskuløs på denne tiden så musklene ble designet i skumgummi. Masken ble også designet i samme materiale noe som gjorde det umulig for Keaton å snu på hodet mens han hadde det på. Dette resulterte i et knippe ufrivillig morsomme scener i filmen.


Tim Burton hadde i utgangspunktet ikke lyst til å regissere en oppfølger til Batman fra 1989, og var tydelig skuffet over sitt første forsøk. I det originale manusforslaget skulle Penguin og Catwoman lete etter en skjult skatt, og Batman og Robin hadde i oppdrag å redde dagen. Heldigvis ble manuset skrevet om i siste sekund og dermed slang Burton seg med. Borte var Robin og skattejakt, og Michelle Pfeiffer og Danny Devito kom inn som henholdsvis Catwoman og Penguin. Filmen fikk god kritikk bortsett fra hos mødreorganisasjoner som synes den var for voldelig og grov. Mcdonalds kansellerte f.eks avtalen sin med filmen om Happy Meal-gaver.

I filmen velger Bruce drakten i et slags Batman-klesskap i flaggermusgrotten. Selve drakten er forskjellig fra den forrige filmen i at den har et lettere skumgummi-materiale og har enda tydeligere muskler. Bat-ikonet har også blitt forandret for å ligne mer på DC Comics sitt Batman-symbol. I filmen ser vi også Batman bruke kappen som hangglider.
Michael Keaton gjentar rollen som Batman.



Tim Burton var nå ute av dansen og det var tid for Joel Schumacher å vise hva han stod for. Det viste seg at Joel stod for nipples, svære nipples. Drakta fra denne Batmanfilmen blir ofte omtalt som nipplesdrakta og Schumacher hevdet selv at de var inspirert av Greske guder..

Batman bytter og det ikoniske gule beltet med et sort belte i denne filmen, i tillegg får han lengre ører. 



